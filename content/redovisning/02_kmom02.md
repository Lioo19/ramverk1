---
---
Redovisning kmom02
=========================

#### MVC
Jag känner igen begreppet MVC sedan tidigare men har inte gått igenom det eller dess betydelse i detalj. Jag tycker att den artikel som länkades till i momentets instruktion gav en bra översikt över hur MVC-baserade ramverk fungerar och med de kompletterande wikipedia-artiklarna fick jag en god grundförståelse. MVC förklarar på ett enkelt sätt hur en användares request slutligen resulterar i en response och vilka steg den behöver ta på vägen för att generera rätt resultat, även om dessa steg kan vara olika beroende på i vilket sammanhang vi pratar om MVC. Detta kan jag koppla till sättet vi strukturerade vår kod i webapp, där vi använde oss av modeller och vyer för att skapa vår applikation.

#### SOLID

SOLID är ett samlingsbegrepp för fem design-principer som ämnar att göra programdesignen mer flexibel, överskådlig och lättare att underhålla. Efter att ha läst de länkar som angavs i instruktionen samt sett videon för veckans kursmoment upplevde jag mig fått en god överblick över begreppet. De olika delarna i SOLID står för:

**Single responsibility principle**  
Fokus för denna del av SOLID är att varje klass endast ska ha ett fokusområde och göra en sak, inte mer.  
  
**Open-closed principle**  
Det ska vara möjligt att utöka klassen och bygga vidare på den, men inte modifiera grunden, vilket ger en trygghet i att programmets funktion inte fallerar.  
  
**Liskov substitution principle**  
En subtyp av en klass ska kunna ersätta grundklassen utan att grundklassens kod behöver modifieras på något sätt. Ett exempel kan vara grundklassen Bil, som ska kunna ersättas av subklassen Volvo v50 utan att göra några justeringar i Bil.  
  
**Interface segregation principle**  
Denna princip lägger fokus på att gränssnitten skall hållas enkla och många istället för att de ska vara få och stora. Genom att göra detta möjliggör man även återanvändning av samma kod i större utsträckning.  
  
**Dependency inversion principle**  
Klasser ska vara oberoende av varandra och istället vara beroende av abstrakta gränssnitt på en högre nivå. Detta gör att man kan minska couplingen mellan klasser vilket är bra, då de blir mer fristående och återigen går lättare att återanvända.  
  

#### Designmönster
När det kommer till designmönster har vi berört området ytligt i både design-kursen samt i oophp men inte djupdykt in i konceptet på något djupare nivå. MVC är ett designpattern, PAC likaså, men ingen av dem är några jag har haft tidigare kontakt med. MVC är beskrivet i stycket i början av denna text och PAC står för Presentation, Abstraction, Control vilket är ett designmönster som till stor det påminner om MVC men med skillnaden att Presentation-modulen bara hanterar en fasad och inget faktisk logik.
Designmönstren finns till för att kunna skapa en förberedd lösning på vanligt återkommande problem i programutveckling och därmed kunna underlätta och snabba på utvecklandet.

#### Ramverksmanualer
Jag valde att titta i manualerna för Laravel och Symfony, då det kändes klokt att ha en grundläggande överblick över två så pass populära ramverk. Framförallt i Symfonys manual kändes syntaxen välbekant och påminner till stor del om den vi använder i anax. Sättet man länkar controllern till routern är tydligt och ett riktigt praktexempel på hur enkel koden blir att läsa med hjälp av pil-notation. En intressant skillnad i uppbyggnaden av Routes i Symfony är att routen sätts redan i doc-stringen, något som jag tidigare inte stött på.
Denna skillnad har inte Laravel som kör en mer rättfram process för sina routes genom att helt enkelt sätta metoder som exempelvis “Route::get($url, $callback)”. Laravel har också en uppbyggnad som till stor del liknar det ramverk vi är mer vana att jobba i och såklart då även Symfony som Laravel bygger på, men har ett rykte om sig att vara lite lättare än Symfony som verkar vara tyngre att sätta sig in i men ha mer friheter för användaren.
Jag hittade inga specifika sektioner för MVC men Laravel har Views och Controllers som kategorier att läsa om medan Symfony endast har en kategori för Controllers.

#### TIL
TIL för det här momentet är att inte rädas att strukturera om koden, utan att det kan vara värt att trassla runt lite för att få bättre ordning och reda. Glöm bara inte bort att pusha allt till Github först!
