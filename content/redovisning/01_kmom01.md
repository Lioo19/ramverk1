---
---
Redovisning kmom01
=========================

Jag upplever att jag verkligen har fått en ökad förståelse för php som helhet, men likväl tar det ett stund för mig att komma in i språket igen då det var ett tag sen sist. Jag upplever att jag börjar få ett riktigt bra grepp om hur objektorientering och error-hantering fungerar men jag skulle behöva återvända för en snabb recap i namespaces. Testningen känns på plats, däremot skulle jag vilja skriva tester som känns mer relevanta då det inte är ovanligt att testen vi gjort hittills har mer fokus på kodtäckning än på att de faktiskt ska ge oss något. Design patterns känner jag mig definitivt inte lika säker i, vilket skulle vara intressant att utveckla en större förståelse för. Över lag skulle jag också bara behöva använda php då jag tycker att tröskeln känns högre fortfarande och det utan tvekan är det språk jag är mest osäker i, av de vi hittills studerat.

Gällande de ramverk som verkar ha högt popularitet just nu återkommer tre namn, Laravel, Symphony och Codeigniter. Därefter återfinns ytterligare några, men dessa tre verkar ha knipit topp-platsen på flera olika jämförelser för php-ramverk under 2020.(åtminstone enligt [kinsta](https://kinsta.com/blog/php-frameworks/), [dci](https://www.dotcominfoway.com/blog/top-10-must-have-php-frameworks-in-2019/#gref) & [raygun](https://raygun.com/blog/top-php-frameworks/)) De saker som verkar vara avgörande för dessa tre ramverks höga ranking är hastighet, stabilitet och att de fungerar för flera olika sorters plattformar, vilket dessa tre alla har bevisat sig inom. Codeigniter verkar även ha plockat poäng för sin enkla installation, medan Laravel har flertalet säkerhetsfunktioner samt håller sig simpelt för att göra det enklare för mindre erfarna utvecklare att navigera i ramverks-djungeln. Symphony tar den rakt motsatta riktningen och specialiserar sig på att klara av större projekt och erbjuda mer möjligheter, mot att programvaran istället blir betydligt tyngre och eventuellt även långsammare.

Gällande communities tror jag verkligen att de kan bära stor vikt för de som deltar i den. Precis som grupperingar varit viktigt för människan i alla tider så kan communities erbjuda trygghet, stöd och möjligheter till lärande, samtidigt som det självklart även kan komma negativa saker ur dem. Klimatet på internet kan dessutom ofta bli vassare än vad det hade blivit öga mot öga, vilket göra att communities som är, i första hand, nätbaserade behöver hålla fokus på god ton och komma ihåg varför det över huvud taget existerar. Jag anser att communities verkligen kan leda till positiva förändringar, kunskapsutbyten och utvecklingar, under förutsättningen att klimatet hålls i schack, vilket ju även poängteras i den video som handlade om klimatet i php-communityn. Att det finns communities kring opensource och programmeringsdomänen tror jag är starkt bidragande till en vi-känsla och verkligen göra att man känner sig mindre ensam, varesig det är i problem eller inte. Sen tror jag även att det finns människor som inte har lika mycket att hämta i en sån miljö, men fördelen är att det i så fall finns möjlighet att helt enkelt inte involvera sig i den.

Begreppet “en ramverkslös värld” handlade egentligen inte om att ta bort de ramverk som finns idag utan snarare att känna sig fri i att välja “ramverk” utifrån behov och inte utifrån att de är ett paket eller för att det är det man är mest van vid. En del av problematiken är att de har olika dependencies och en större frihet att växla mellan de olika “lim” som beskrivs i videon kommer ge möjligheter till bättre kombinationer och på sikt bättre utveckling. Jag tycker om begreppet och konceptet, att söka sig till det man faktiskt behöver och inte bara till det som är välbekant låter både utvecklande och som ett koncept som möjliggör en bättre programmering.

Redovisa-sidan gick förhållandevis smärtfritt att sätta upp, även om det alltid tar lite tid att komma tillbaka in i php. Jag gick tillbaka till designkursen för att påminna mig om hur man får ordning på less och make theme och därefter rullade det på förhållandevis bra. Jag hade dock väldigt stora problem med att få ordning på xdebug och mina php-versioner, vilket jag märkte bråkade när jag försökte köra make test. Detta tog lång tid, mer än en dag, att nysta i och försöka reda ut, tills mos kom till undsättning och jag lyckades få ordning på de olika versionerna. Jag upplever att det ofta är den här typen när jag arbetar med php, men förhoppningsvis handlar det om min begränsade erfarenhet och ingenting annat.

Arbetet med kontrollern var däremot segstartat och det tog mycket tid innan jag kom in i det igen och lyckades skapa de två olika validatorerna. Jag gick ofta tillbaka till oophp-kursen för att försöka påminna mig om vad det var vi gjorde då och hur kontrollerna fungerar i anax. Jag tycker att php är svårt att komma in i, framförallt nu när det gått rätt lång tid sen vi sist satt med php. För mig var det här allt annat än en mjukstart, det krävde både mycket tid och energi att försöka förstå vad jag höll på med. Hade den här kursen legat direkt efter oophp hade det här momentet upplevts avsevärt mindre, men nu var det verkligen tungt. Att dessutom ha en utökad redovisningstext under det här momentet kändes som en extra tyngd och hade kanske passat bättre i ett annat moment.

TIL för det här momentet är att inte ta för givet att en “mjukstart” faktiskt är just det, samt att försöka komma ihåg att jag kommer in i saker, bara jag ger det tid.
